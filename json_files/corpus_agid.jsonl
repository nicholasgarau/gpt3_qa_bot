{"text": "SPID è il Sistema Pubblico di Identità Digitale che garantisce a tutti i cittadini e le imprese un accesso unico, sicuro e protetto ai servizi digitali della Pubblica Amministrazione e dei soggetti privati aderenti.Si informa che è stata pubblicata, nella sezione Documentazione in Circolari e deliberazioni,la “Determinazione AgID n. 71/2022 - Nuovi schemi di convenzione per l’adesione al sistema pubblico dell’identità digitale” ed i relativi Allegati: “Schema Convenzione per l'adesione allo SPID del Gestore dell'Identità Digitale (IdP)”. “Schema Convenzione per l'adesione allo SPID dei Fornitori privati e Aggregatori di Fornitori di servizi privati”. Come si ottiene SPID? L’identità SPID è rilasciata dai Gestori di Identità Digitale (Identity Provider - IdP), soggetti privati accreditati da AgID che, nel rispetto delle regole emesse dall’Agenzia, forniscono le identità digitali e gestiscono l’autenticazione degli utenti. Puoi richiedere l’identità SPID al gestore che preferisci e che più si adatta alle tue esigenze. Il gestore, dopo aver verificato i tuoi dati, emette l’identità digitale, rilasciando le credenziali. Il gestore cui ti rivolgerai ti chiederà, oltre ad un documento di identità valido, anche la tessera sanitaria o, qualora non ne avessi diritto, il tesserino del codice fiscale. Può sembrarti sia una strana richiesta, ma non è così. Tali tesserini non servono per conoscere il tuo codice fiscale (può essere calcolato, è presente nella carta di identità elettronica), ma costituiscono uno degli elementi per contrastare il furto di identità. Il gestore, infatti, controllerà se quello specifico tesserino corrisponde effettivamente a quella specifica persona. Può sembrare un'inutile complicazione, ma non è così, aiuta a proteggerci da furti di identità. Come richiedere SPID: L'identità digitale SPID ai cittadini è gratuita. Nel novembre 2019 tutti i Gestori di Identità Digitale si sono impegnati a fornire per sempre le credenziali SPID di livello 1 e 2 ai cittadini gratuitamente. L'identità digitale SPID per uso professionale (Determinazione n. 318/2019) Alla data del 21 agosto 2021 i Gestori di Identità Digitale che forniscono l'identità digitale SPID per uso professionale sono: - InfoCert (identità digitale uso professionale della persona fisica) - Lepida Namirial (identità digitale uso professionale della persona fisica) - Poste Italiane (ididentità digitale uso professionale della persona fisica) Register SPID e la firma digitale La firma digitale può essere ottenuta anche utilizzando lo SPID come sistema di riconoscimento.I servizi prevedono l'accesso con credenziali SPID di livello 2, in questo modo il cittadino ha la possibilità di dimostrare con certezza la sua l'identità e ottenere la firma digitale. La diffusione e l'utilizzo effettivo dello SPID. Il numero di identità SPID rilasciate è consultabile sul sito Avanzamento trasformazione digitale. Di seguito la media settimanale delle identità rilasciate: nei primi 5 mesi 2020 circa 76 mila identità; nei successivi 7 mesi 2020 circa 262 mila identità; nel 12 mesi 2021 circa 198 mila identità; nel mese di gennaio 2022 circa 196 mila identità; nel mese di febbraio 2022 circa 155 mila identità; nel mese di marzo 2022 circa 143 mila identità; nel mese di aprile 2022 circa 103 mila identità. Lo SPID è stato utilizzato per effettuare accessi a servizi in rete: nel 2019: oltre 55 milioni di volte; nel 2020: 143.872.687 volte; nel 2021: 571.238.162 volte; nel mese di gennaio 2022: 95.241.068 volte; nel mese di febbraio 2022: 76.885.336 volte; nel mese di marzo 2022: 85.444.236 volte; nel mese di aprile 2022: 72.166.092 volte. Open Data SPID: i set di dati SPID sono pubblicati alla URL: https://www.spid.gov.it/open-data-spid/ Come diventare fornitore di servizi Pubblici o Privati: Tutte le pubbliche amministrazioni devono rendere i propri servizi online accessibili tramite SPID per favorire e semplificare l'utilizzo dei servizi digitali da parte di tutti i cittadini. Anche i privati possono rendere i propri servizi online accessibili tramite SPID, al fine di favorire e semplificare l’utilizzo dei propri servizi digitali. Diventa fornitore di servizi pubblici o privati: I progressi del sistema SPID: Con la pubblicazione in Gazzetta Ufficiale n. 26 del 01 febbraio 2020, entrano in vigore la determinazione n.138 del 5 novembre 2019 e la determinazione n. 344 del 21 novembre 2019, con le quali sono state adottate le Linee guida per il rilascio dell'identità digitale uso professionale e le Linee guida R.A.O. pubblico, emanate ai sensi dell'art. 71 comma 1 del CAD. SPID nell'Unione Europea. A seguito del completamento della procedura di notifica dello SPID, ultimato dall'Agenzia con la pubblicazione nella Gazzetta Ufficiale dell'Unione Europea (GUUE C318 e GUUE C344 del 2018), a decorrere dal 10 settembre 2019 l'identità digitale SPID potrà essere usata per l'accesso ai servizi in rete di tutte le pubbliche amministrazioni dell'Unione. Questo diritto, introdotto dal regolamento eIDAS, potrà essere anticipato dagli Stati membri che potranno decidere se consentire l'accesso anche ai propri servizi che prevedono l'uso di credenziali di livello 1. Per l'accesso a servizi che prevedono l'uso di credenziali di livello 2 e 3, è prevista l'obbligatorietà di consentire l'accesso con le credenziali SPID di pari livello. Gli obblighi derivanti dalla normativa dell’Unione europea: tutte le pubbliche amministrazioni che rendono accessibili i propri servizi online con credenziali SPID di livello 2 o 3 (come anche attraverso la carta di identità elettronica), hanno l’obbligo di rendere accessibili detti servizi anche con gli strumenti di autenticazione notificati dagli altri Stati membri. Non rispettare tale obbligo, implica esporsi a una procedura di infrazione per violazione dell’articolo 6 del regolamento eIDAS (n.910/2014). Al fine di ottemperare a detto obbligo, si deve seguire la procedura pubblicata sul sito dedicato al nodo eIDAS nazionale. La Commissione europea pubblica periodicamente nella Gazzetta Ufficiale dell'Unione l'elenco degli strumenti di autenticazione notificati dagli altri Stati membri. Tali Gazzette Ufficiali sono disponibili nella sezione del sito dedicata a eIDAS, sotto -Documentazione/Allegati-.\n"}
{"text": "La Posta Elettronica Certificata (PEC) ha lo stesso valore legale di una raccomandata tradizionale con avviso di ricevimento. Per certificare l'invio e la ricezione di un messaggio di PEC, il gestore di posta invia al mittente una ricevuta che costituisce prova legale dell’avvenuta spedizione del messaggio e dell’eventuale documentazione allegata. Allo stesso modo, il gestore invia al mittente la ricevuta di avvenuta (o mancata) consegna del messaggio, con precisa indicazione temporale. E’ possibile consultare ed estrarre gli indirizzi PEC di qualsiasi ente pubblico grazie all’Indice delle Pubbliche Amministrazioni. Ogni PA ha l’obbligo di creare una casella PEC per ogni registro di protocollo e comunicare ciascun indirizzo all’AgID. Il ruolo di AgID La normativa PEC attribuisce all’Agenzia per l’Italia digitale le seguenti competenze: definisce le regole tecniche e provvede al loro aggiornamento; gestisce l’iscrizione e l’elenco dei gestori di posta elettronica certificata; vigila e controlla le attività esercitate dai gestori iscritti nell’elenco. La lista dei gestori PEC è disponibile nella pagina dedicata Elenco gestori PEC. Come previsto dall'art.18 del D.M. 2 novembre 2005, l'AgID pubblica nella sezione Documentazione di questa pagina l'elenco dei gestori PEC in formato PDF Advanced Electronic Signature (PAdES).\n"}
{"text": "Il progetto SIOPE+, disciplinato dall’art. 1, comma 533, della legge 11 dicembre 2016 (legge di bilancio 2017), impegna, con la gradualità definita da appositi Decreti MEF, tutte le Amministrazioni Pubbliche a ordinare incassi e pagamenti al proprio tesoriere o cassiere utilizzando esclusivamente ordinativi informatici emessi secondo lo Standard OPI definito dall’AgID; trasmettere gli ordinativi informatici al tesoriere/cassiere solo ed esclusivamente per il tramite dell’infrastruttura SIOPE+, gestita dalla Banca d’Italia. Con l'evoluzione da SIOPE a SIOPE+ si è passati dal protocollo di emissione degli ordinativi informatici (Ordinativo Informatico Locale - OIL), disciplinato nelle singole Convenzioni di Tesoreria,  ad uno Standard nazionale (Ordinativo di Pagamento ed Incasso - OPI) soggetto ad una interazione tecnologia ed applicativa regolata e controllata da AgID. L’AgID, in collaborazione con la RGS e la Banca d’Italia, attraverso un percorso di condivisione con tutti gli attori del processo relativo al pagamento ed incasso degli enti pubblici  ha emesso lo standard di riferimento nazionale di cui, gestisce e sovraintende le attività d’implementazione presso gli enti, la manutenzione e la evoluzione nel tempo. Nel dicembre 2016 è stata pubblicata la prima versione del documento Regole tecniche e standard per l’emissione dei documenti informatici relativi alla gestione dei servizi di tesoreria e di cassa degli enti del comparto pubblico attraverso il Sistema SIOPE+, di seguito Regole tecniche OPI che costituiva la base dello standard nazionale emesso. SIOPE+, dopo una fase sperimentale avviata a luglio 2017, è divenuto operativo a gennaio 2018 con l’avvio dei primi enti territoriali, cui seguiranno tutti le altre pubbliche amministrazioni, secondo il seguente calendario definito da decreti del MEF: - 01/07/2017: Fase sperimentale 1 (7 enti): 1 Regione, 1 Provincia, 5 Comuni - 01/10/2017: Fase sperimentale 2 (23 enti): 1 Regione, 1 Città metropolitana, 4 Province, 17 Comuni - 01/01/2018: Avvio a regime per Regioni e Province autonome, Città metropolitane, Province - 01/04/2018: Avvio a regime per i Comuni oltre 60.000 abitanti - 01/07/2018: Avvio a regime per i Comuni da 10.001 a 60.000 abitanti - 01/10/2018: Avvio a regime per i Comuni fino a 10.000 abitanti e per le Aziende Sanitarie e Ospedaliere - 01/01/2019: Avvio a regime per gli enti già soggetti alla rilevazione SIOPE (Università, Enti di ricerca, Enti Parco, ecc.), nonché per le Autorità portuali - 01/01/2020: Avvio a regime per le Fondazioni lirico-sinfoniche e per le Autorità Amministrative indipendenti inserite nell’elenco delle amministrazioni pubbliche di cui all'articolo 1, comma 3, della legge 31 dicembre 2009, n.196 e successive modificazioni. Il Ministro per l’Economia e Finanze, con i Decreti del 23 luglio 2019 e del 8 agosto 2019 relativi agli avvii a regime per le Fondazioni Liriche e le Autorità Amministrative Indipendenti, ha inoltre disposto la facoltà di partecipazione volontaria alla rilevazione SIOPE per tutte le Amministrazioni Pubbliche di cui all’art. 1 comma 2, della legge 31 dicembre 2009 n. 196. L’avvio a regime degli enti oggi non soggetti alla rilevazione SIOPE sarà definito con successivi decreti. CAD Art. 5-bis. Comunicazioni tra imprese e amministrazioni pubbliche.\n"}
