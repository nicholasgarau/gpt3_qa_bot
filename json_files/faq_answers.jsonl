{"text": " Ci sono 5 motivi principali per cui si preferisce avvalersi di IdP piuttosto che svolgere questo compito all'interno di strutture governative o equipollenti:Principio della libertà di scelta dell'utente. Ogni cittadino potrà scegliere l’IdP che vorrà e smettere di usare un provider se lo desidera. Nessuna banca dati centralizzata delle identità. Per proteggere la privacy degli utenti, ogni IdP sarà responsabile dello svolgimento in modo sicuro delle attività connesse, mentre ogni service provider – pubblico o privato – avrà accesso solo ai dati di cui ha bisogno per erogare il servizio. Sicurezza. Utilizzando diversi IdP il sistema è più sicuro e meno vulnerabile; non esiste un singolo elemento che possa interrompere il servizio e nessun servizio unico che disponga di tutti i dati in un unico luogo. Sviluppo di un mercato. Gli IdP hanno la libertà di progettare servizi per soddisfare le norme dettate dal governo. Ciò consentirà loro di sviluppare servizi che possono essere utilizzati sia dal settore pubblico che privato, con conseguente riduzione dei costi. Sfruttare al massimo la tecnologia disponibile. La tecnologia e i metodi per la verifica delle identità sono in continua evoluzione. Le organizzazioni del settore privato, operando già in questo ambito, sono in una posizione migliore rispetto a qualunque pubblica amministrazione per tenere il passo con gli sviluppi di mercato.", "metadata": "SPID answers"}
{"text": " SPID realizza un modello federato adatto a vari scenari (tecnologici, organizzativi e di business), anche in mobilità, nel quale oltre alle identità personali sono gestiti i ruoli, i titoli e le qualifiche professionali, non gestiti con il DDU. Inoltre, il DDU e ogni altro supporto plastificato equivalente richiede un lettore di carte, al contrario, SPID è tecnologicamente neutrale e indipendente da qualunque specifico device.", "metadata": "SPID answers"}
{"text": " Lo sviluppo di un’economia digitale può essere accompagnato dallo sviluppo di ruoli e segmenti di mercato specializzati. Non è un obbligo per il cittadino possedere un’identità SPID ma un’opportunità, il cui vantaggio genererà offerte capaci di soddisfare le diverse esigenze.", "metadata": "SPID answers"}
{"text": " Dopo l’emanazione del regolamento comunitario e-IDAS (Electronic Identity Authentication and Signature) e la notifica da parte del governo italiano del DPCM che regolamenta SPID alla Commissione europea, il sistema italiano sarà accettato dagli altri Stati membri dell’UE. Il combinato disposto dei due provvedimenti regolatori consente di realizzare l’interoperabilità del sistema SPID nel panorama tecnologico europeo. In questo quadro, SPID si basa sulle specifiche OASIS SAML v2.0 molto diffuse a livello europeo e adottate nel progetto sperimentale Stork (un progetto condiviso su larga scala da molti Paesi europei che mira a sviluppare un’infrastruttura comune per l’identità digitale, sia per le persone fisiche sia per quelle giuridiche).", "metadata": "SPID answers"}
{"text": " Assolutamente sì. Per l’uso dell’identità SPID non è obbligatorio l’uso di alcun lettore di carte ma potrà essere utilizzata in diverse modalità (es. PC, smartphone, tablet, etc.). Il cittadino sarà libero di scegliere la soluzione che offre il mercato e cambiarla quando vuole.", "metadata": "SPID answers"}
{"text": " SPID protegge i dati personali più di una smart-card. Con le carte elettroniche i dati personali utili a verificare l’identità in rete sono tutti disponibili al service provider. Con SPID, sebbene l’utente sarà sempre autenticato con assoluta certezza, saranno forniti al service provider, previa autorizzazione dell’utente, solo i dati strettamente necessari per la specifica transazione. Ad esempio, per i servizi che necessitano solo di verificare la maggiore età del soggetto o di conoscere un indirizzo email, l’identity provider fornirà al service provider solo le informazioni strettamente necessarie.", "metadata": "SPID answers"}
{"text": " No, il cittadino potrà dotarsi di diversi strumenti (e quindi diverse identità SPID, eventualmente con livelli diversi di sicurezza) ed utilizzare quello più comodo nella singola occasione.", "metadata": "SPID answers"}
{"text": " No, al contrario. Le PA non dovranno più gestire l’autenticazione degli utenti poiché sarà eseguita dai gestori di identità che forniranno il servizio di autenticazione alle PA a titolo gratuito. Le PA potranno così concentrarsi nella realizzazione di servizi utili a cittadini e imprese.", "metadata": "SPID answers"}
{"text": " Disporre di un parco utenti senza bisogno di censirli, non avranno gli oneri derivanti dalla conservazione dei dati personali, non dovranno preoccuparsi di evitare attacchi volti al furto delle credenziali, infine, avranno soddisfatto per legge gli oneri previsti dall’art. 17,comma 2, del D.Lgs. 70/2003 riferendo semplicemente che l’accesso al proprio servizio è avvenuto tramite SPID.  ", "metadata": "SPID answers"}
{"text": ": No, il cittadino potrà revocare l’identità ottenuta in qualunque momento senza dover fornire alcuna spiegazione.", "metadata": "SPID answers"}
{"text": ": No. La PA, sarà in grado di riconoscere il cittadino e consentirgli di accedere ai propri dati e alle proprie pratiche a prescindere dall’identità SPID utilizzata dal cittadino.", "metadata": "SPID answers"}
{"text": ": È protetto da un punto di vista civile dalle norme che regolano SPID, ma anche dal codice penale che in questo caso prevede la reclusione fino a tre anni (oltre ad una multa) per il gestore di identità (art. 640-quinquies del codice penale). Altre norme sono applicabili al gestore di identità in quanto agisce in qualità di gestore di servizio pubblico.", "metadata": "SPID answers"}
{"text": ": Un tale crimine non si può escludere, ma differentemente dal caso in cui si utilizzasse una carta elettronica, con l’uso dell’identità SPID tale reato (sostituzione di persona, frode informatica, ecc.) sarebbe facilmente provabile. Il gestore dell’identità infatti deve mantenere traccia dei processi di autenticazione effettuati.", "metadata": "SPID answers"}
{"text": ": No, il rischio è mitigato dalla previsione che prescrive al gestore dell’identità di tener traccia dell’uso delle singole identità emesse e, non rilevandone l’utilizzo per un periodo di 24 mesi, deve revocare l’identità non utilizzata.", "metadata": "SPID answers"}
{"text": " Al momento non è previsto per SPID un profilo di single logout.", "metadata": "SPID answers"}
{"text": " La validità temporale del contenuto del Registro SPID non sarà inferiore a 24h a partire dalla mezzanotte di ogni giorno. La frequenza di aggiornamento è legata agli eventi che possono determinarne una variazione, ovvero l’introduzione o la cessazione dell’attività di un IDP o di un SP.", "metadata": "SPID answers"}
{"text": " L’azione da compiere, qualora fosse mancante un elemento determinante nel formato delle richieste/risposte, dovrà essere l'interruzione del processo di autenticazione con conseguente notifica ad Agid dell’anomalia riscontrata.", "metadata": "SPID answers"}
{"text": " In osservanza alle direttive del garante Privacy, un SP può ottenere da un IDP o da un AA solo gli attributi necessari per la verifica delle policy di accesso al servizio richiesto – comunicate agli utenti alla registrazione al servizio specifico e per le quali ha ricevuto esplicito assenso - e utilizzarli puntualmente solo a questo fine.", "metadata": "SPID answers"}
{"text": " Si veda avviso n. 1.", "metadata": "SPID answers"}
{"text": " Sarà definita una tassonomia per gli attributi qualificati riconosciuti in SPID con il relativi significati univoci identificatori e valori assunti;", "metadata": "SPID answers"}
{"text": " Si prevede che vi sia una unica AA certificante un attributo qualificato; quanto alla validità dell’asserzione questa potrà dipendere dalla particolarità dell’attributo e dalle scelte dell’entità che lo governa.", "metadata": "SPID answers"}
{"text": " Il processo di registrazione e quello del rilascio delle credenziali, come specificato anche dalle norme tecniche di riferimento indicate nel DPCM, sono due fasi distinte di uno stesso processo.", "metadata": "SPID answers"}
{"text": " L’articolo si riferisce al divieto per l’IDP di imporre ai SP l’acquisto di sw o hw di proprietà dell’IDP al fine di poter far accedere un soggetto dotato di identità SPID ai propri servizi.", "metadata": "SPID answers"}
{"text": ": La problematica evidenziata è governata dall’articolo 9 dello schema di DPCM, a cui si rimanda per una risposta al quesito.", "metadata": "SPID answers"}
{"text": ": L’art.1 comma 1 c) dello schema di DPCM definisce gli attributi identificativi obbligatori, per quanto riguarda gli attributi non identificativi si veda lo stesso articolo al comma d), Si tenga presente che gli attributi non identificativi sono funzionali alle comunicazioni di servizio tra il gestore dell’identità digitale (ovvero l’Identity Provider ) e l’utente. Si precisa che per questi colloqui si prevede un canale di comunicazione “fuori linea” rispetto al meccanismo di autenticazione (si pensi all’uso del telefono).", "metadata": "SPID answers"}
{"text": ": Ai sensi dell’art. 16 dello schema di DPCM, i metadati delle Asserting party (IDP e AA) riportano gli attributi che sono in grado di certificare. Per agevolare il compito dei SP nella ricerca delle entità in grado di certificare gli attributi di suo interesse si sta pensando di riportare gli elenchi di attributi certificabili da una entità direttamente sul Registro SPID.", "metadata": "SPID answers"}
{"text": ": L’uso di redirect con http-get è previsto dallo standard SAML, le limitazioni sulla lunghezza sono state tenute in conto e gestite (come suggerito dallo standard mediante codifica base64). Quanto alla problematica relativa alla privacy si fa osservare che l’uso del binding http-get è previsto solo per la veicolazione della  , cioè della richiesta di autenticazione, dove non sono presenti dati personali riferibili all’identità digitale (nome, cognome, codice fiscale etc.). Queste informazioni sono contenute nelle asserzioni che, sempre secondo standard, sono veicolate solo tramite http-post. In ogni caso è prevista la possibilità e la modalità per veicolare l’ anche mediante http-post.", "metadata": "SPID answers"}
